来源：蒙格斯报告七绝五首七绝•春分一独饮东风出画楼，满天星碎月如眸。相邀今晚分春色，半是依依半是留。二推牖奔来景致新，心头荒垅绿成茵。和风纤手真真巧，裁出前春与后春。三胭脂满面衬红腮，疑是东阳雪上来。春半我倾三百盏，桃花脸上也能开。七绝•玉兰花一千枝吐雪万人倾，风舞辛夷别样情。一曲霓裳云拭泪，玉环化做玉兰生。二雪化香消总有时，乐天长赋悯人诗。马嵬今日无须觅，百媚回眸白玉痴。责任编辑：邓健